#Sfidare gli algoritmi: 5 videogiochi in C su Linux
[Vai su Amazon](https://www.amazon.it/dp/1695109325)

Una tastiera, un libro e il terminale. Passare un po' di tempo esaminando il codice scritto da altri è sempre piacevole.
Commentare i nomi dati alle funzioni, il ciclo che si poteva risparmiare, il puntatore che sicuramente esce 
di scope senza essere stato azzerato. Eppure anche nell'imperfezione dei programmi altrui si nascondono 
idee e soluzioni che aprono la mente a nuovi scenari applicativi."Pensa, Programma, Gioca: 
Cinque ricette per videogiochi in C su Linux", nasce in modo naturale dal progetto "Tuki e Giuli", 
un repository open source per realizzare gioco-programmi, cioè videogiochi semplici basati sul terminale a caratteri 
con l'obiettivo di focalizzare l'attenzione sugli algoritmi usati per il controllo dei personaggi,
piuttosto che sul suono e sulla grafica. Nel libro, il codice dei cinque giochi viene esaminato.
Inizialmente si analizzano i concetti di ambiente, personaggi e regole e come la scelta della tecnologia influisca
sul pubblico e sulle emozioni che induce.Si passa quindi a considerazioni generali di analisi e
progettazione dei videogiochi, introducendo i concetti di campo da gioco, elementi mobili del campo, 
giocatori e regole.Si entra poi nello specifico delle scelte fatte per questi giochi, introducendo il pattern model,
view e controller (MVC) e la sua applicazione nei videogame.Dopo queste considerazioni generali, si entra nel merito
del gioco-programma, cioè del gioco che nasce come sfida al programmatore. Si introduce il concetto di sfida e si
analizza come implementarlo in un programma modulare in linguaggio C. Il libro propone quindi cinque capitoli in
cui ogni gioco viene analizzato e sviluppato secondo le categorie precedentemente introdotte. 
Il codice sorgente è interamente riportato

![copertina](mezza.jpg)
